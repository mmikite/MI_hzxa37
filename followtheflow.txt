Annyi a hibám, amit vétettem
Mint csillag az égen
De ameddig tombol a tűz még bennem
Én hagyom, hadd égjen
Majd elmegyek, és ahol nem lát senki
Ott verek egy tábort
Ha a múltat nem tudom jóvátenni...
Még nem tudom, hol is a cél
És folyton ellenem dolgozik a szél
De nem fúj vissza, a bőröm páncélból van
A szívem pedig acél
Mindegy, hogy mennyire rögös az út
Elmegyek, nem számít a távolság
Csak veszem a bátorságot hozzá
És szedem a sátorfát
Nem lesz több üzenet
Itt hagyom mindenemet
Megyek, amíg van erőm
Ott húzom fel a táboromat
Ahol a lábnyomomat
Elmossa majd az eső
Annyi a hibám, amit vétettem
Mint csillag az égen
De ameddig tombol a tűz még bennem
Én hagyom, hadd égjen
Majd elmegyek, és ahol nem lát senki
Ott verek egy tábort
Ha a múltat nem tudom jóvátenni
Maradok távol
Az életem egy kalandregény
A társam a magány, a szeretőm a remény
Úgy megpróbálnám a szerencsém
De a balszerencse szerelmes belém
A szívem a motor, még várjon a pokol
Most szólok, hogy kicsit kések
Hogy hova sodort az élet
Elmondom majd, ha visszatérek
Nem lesz több üzenet
Itt hagyom mindenemet
Megyek, amíg van erőm
Ott húzom fel a táboromat
Ahol a lábnyomomat
Elmossa majd az eső
Annyi a hibám, amit vétettem
Mint csillag az égen
De ameddig tombol a tűz még bennem
Én hagyom, hadd égjen
Majd elmegyek, és ahol nem lát senki
Ott verek egy tábort
Ha a múltat nem tudom jóvátenni
Maradok távol
Szerte a világban szelte a lábam
Már az országutak porát
Öröm és bánat, egyszerre jártak
Mint az ujjak a zongorán
Fejem fölött köröztek keselyűk
Az életem sosem egyszerű
Göröngyös út sötét éjjelén
Porszem vagyok, aki majd révbe ér
A szemnek szinte láthatatlan
Túl apró vagyok és súlytalan
Nekem igazán nincs helyem
Ezért úton vagyok minduntalan
Csak egy potyautas, ki sokat látott
Anélkül hogy bárki is észrevenne
Velem jönni áldás és átok
A semmiből tartunk a végtelenbe
Leporoljuk a történelem
Velünk ellepett könyveit
És nézzük, hogy válnak köddé vele
A nagy emberek lehullt könnyei
Hogyha egyszer megmásítják
Újraírjuk az életünk lapjait
És várunk, amíg már más is lát
Mi, a remény rabjai
Szerte a világban szelte a lábam
Már az országutak porát
Öröm és bánat, egyszerre jártak
Mint az ujjak a zongorán
Fejem fölött köröztek keselyűk
Az életem sosem egyszerű
Göröngyös út sötét éjjelén
Porszem vagyok, aki majd révbe ér
Nem vagyok már naiv
Ha egy fuvallat játékos táncra hív
Jónak látom így
Nem szól az ész, nem fáj a szív
Nem lesz bökkenő
Ha majd jön egy buktató
Olyan nincs, hogy nincsen több erő
És ez megnyugtató
Mint érme a sínen, aki nem tudja
Hogy rossz helyen pihen
Azért gondtalan, mert
Eltűnik nyomtalan a múltban a bánatom
Oda tartok, ahonnan származom
Nem kell játszanom
Csak egy vendég vagyok
Egy porszem a válladon
Szerte a világban szelte a lábam
Már az országutak porát
Öröm és bánat, egyszerre jártak
Mint az ujjak a zongorán
Fejem fölött köröztek keselyűk
Az életem sosem egyszerű
Göröngyös út sötét éjjelén
Porszem vagyok, aki majd révbe ér
Sokáig bíztam benned
De nem tudok többé már
Elég volt, el kell menned
Ideje, hogy köddé válj
Neked semmi se volt jó
Sajnos az élet túl
Rövid, és ettől a ponttól
Csak nélküled élem túl
A tengerben olaj, a szememen pára
A levegőben szmog, nem szerelem száma
Ereket vág a kifizetetlen számla
Nem voltam más neked csak szemetesláda
Ennek vége, nem várok többet a csodára!
A szavaid hitele, mint a kutya vacsorája
Ha viharos múltunk alapot ad a borúra
Hamarosan rád borul a természetem háborúja
Sokat voltam a falvédőn
Te vagy a leghálátlanabb albérlőm
Mindig megvédem magam, hogyha kell
Úgyhogy most a nyers könnyeim mosnak el
A tápláléklánc csúcsa
Nem lesz többé már
Ráolvad a jéghegy csúcsa
S megszűnik a problémám
Sokáig bíztam benned
De nem tudok többé már
Elég volt, el kell menned
Ideje, hogy köddé válj
Neked semmi se volt jó
Sajnos az élet túl
Rövid, és ettől a ponttól
Csak nélküled élem túl
Nem tudom, hogy lett ebből se nélkülem, se velem
Kígyót melengettem, de így jó, elengedtem
Hogy lett ez a kapcsolat egy nyavalya?
Nyugalom, véget ér gyorsan a bőség zavara
Amit a fejedbe vettél, abban támogattalak
Nekem maradt műanyag, elpuffogott nagy szavak
Nem lesz sansz, nem lesz béke, nem lesz harc
Itt a legnagyobb reményből lett a legnagyobb kudarc
Minden elmúlik, de ezt te hoztad össze
Szerencsére te vagy hozzám, nem én hozzád kötve
Röpke pillanat vagy az életemben
Nem tudsz gondolkodni máshogy, csak végletekben
Új kaland felé áhítoznál, de minek?
Ott is csak fájdalmat okoznál te direkt
Nem baj, nélküled begyógyulnak a sebek
Előtted is voltam, utánad is leszek
Sokáig bíztam benned
De nem tudok többé már
Elég volt, el kell menned
Ideje, hogy köddé válj
Neked semmi se volt jó
Sajnos az élet túl
Rövid, és ettől a ponttól
Csak nélküled élem túl
Gyűlik a haragom, a számat harapom
A végén érvényesítem majd az akaratom
Túl vagyunk szavakon, becsület alapon
Megkaptad a szívem, és csapolod az anyagom
Ennek most vége!
Hiába is szédítenél most tovább
A kártevők közt a legostobább voltál
Halálos az élet veled eleve
Edd meg, amit főztél
Mert nagyon meleg a leve
Sokáig bíztam benned
De nem tudok többé már
Elég volt, el kell menned
Ideje, hogy köddé válj
Neked semmi se volt jó
Sajnos az élet túl
Rövid, és ettől a ponttól
Csak nélküled élem túl
Ahogy nézlek minden szögből
Keresem a megoldást rád
Hogyan lesz két ismeretlenből
A végén egy pár
A kedvenc mértani testem a gömb
Beléd kockulok, mert nincs nálad különb
Ezek körzővel szerkesztett idomok - végem
Gyere, legyünk két halmaz metszetében
A relációs jelünk is vízszintes, egyenlő
Nem kell kacsacsőr, egy nő, csak legyen nő
Tudom, ezt úgyis majd elosztod hárommal
Tuti, hogy láttalak valamelyik álmomban
Unalmas lehet, ez a "te leszel a párom" szöveg
De nyugalom, itt nem lesznek szerelmi háromszögek
Csak legyen köztünk 18 pozitív jel
Add a számod, és számolj velem ma éjjel
Ahogy nézlek minden szögből
Keresem a megoldást rád
Hogyan lesz két ismeretlenből
A végén egy pár
Sok a konkáv helyiség nálad
Bújjunk el mindenhol
Ha kérdik, csak korrepetállak
Téged matekból
Sokat számítok, számító vagyok
A számnál csak a lábikóm nagyobb
Nyalná a sót a vén kecske
Kész vagyok tőled, mint a mateklecke
A szakterületem menni a vesztembe
Tuti, hogy te vagy a kerület legszebbje
A két szemed egyenlő végtelen négyzet
Rám nézel, és gyök alá fekszem le
Úgy hullámzom tőled, mint a szinuszgörbe
Ó, hogy rajonganálak körbe
Bezsongat, ahogy a géppuska
Lábaiddal jársz logaritmusra
Ahogy nézlek minden szögből
Keresem a megoldást rád
Hogyan lesz két ismeretlenből
A végén egy pár
Sok a konkáv helyiség nálad
Bújjunk el mindenhol
Ha kérdik, csak korrepetállak
Téged matekból
Szerencse, te mindig kerestél
Ó pénz, engem sose szerettél
Útnak indultam, hogy kaszáljak
És hazajöttem egy fűszállal a számban
Aztán rájöttem, hogy miért utáltál
Egyszer a szabad ég alatt a Dunánál
Ha nincs dumám, nem kell adományt várni
Nincs dohány, nem elég a dohányt rágni
Ez a keresztem, vadlovak szekere visz
Akkor is felfelé veretem, ha meredek is
Egyszer élünk, halálba tart ez a vágta
Szemkötő fel, és többé nem nézek hátra
Csak a szavam maradna, ha másom nem lenne
Inkább vesszen mindenem el, csak a becsületem ne
Füst száll meg whiskeypárlat illat
De a fiúk nem, csak a gitárok sírnak
Amíg kérdésekre
Választ keresel a fényben
Hosszú évek telnek el
És még érettebb leszel
Addig az álmok
Megszületnek veled a sötétben
Amik most még alszanak
De egyszer felkel majd a nap
Volt már egy pár jó lövésem
De ebben vagyok a legjobb, lókötésben
Nem adom fel, előbb add fel te
Addig meg úgyis vigyáz rám a nagy szellem
A megérzésem sohasem hagy cserben
Szóval csak hadd szóljon, az éjjel hadd teljen
Feltörné más lábát a cipőm
Nekem mindig több a sebem, mint az időm
Sosem ástam az aranyat lázasan
Annak is örültem, ha volt pár vasam
Erre azt mondták, hogy kívül tágasabb
Aztán lesték, hogy kihűlt-e már a tag
De azzal, hogy én mindig itt vadásztam
Ha kidobtak az ajtón, visszamásztam
Volt időm megunni a küzdelmet
És már csak ülök a kutyámmal a tűz mellett
Amíg kérdésekre
Választ keresel a fényben
Hosszú évek telnek el
És még érettebb leszel
Addig az álmok
Megszületnek veled a sötétben
Amik most még alszanak
De egyszer felkel majd a nap
Eltűnt rég a falról az árnyék
Sötét az éj, mint a fekete ló
A fenyők tövén mélyen alszik a láng még
De felette nézd, ránk nevet a hold
Eltűnt rég a falról az árnyék
Sötét az éj, mint a fekete ló
A fenyők tövén már pislogó láng ég
S nagyon közel az a fellobogó
Amíg kérdésekre
Választ keresel a fényben
Hosszú évek telnek el
És még érettebb leszel
Addig az álmok
Megszületnek veled a sötétben
Amik most még alszanak
De egyszer felkel majd a nap